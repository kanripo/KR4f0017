# -*- mode: mandoku-view; -*-
#+TITLE: 范忠貞集
#+DATE: 2015-08-25 00:28:40.818453
#+PROPERTY: ID KR4f0017
#+PROPERTY: BASEEDITION WYG    
#+PROPERTY: JUAN 卷五
<pb:KR4f0017_WYG_005-1a>¶
欽定四庫全書¶
　范忠貞集巻五¶
　　　　　　　　　　　　　清苑劉可書編¶
　百苦吟(自序/)¶
　　大地有苦海焉能溺人亦能成人吾輩胷具至性¶
　　履險不渝一身之苦樂夫何足計惟是古今正人¶
　　哲士雖當顛沛憂患咏歌見志往往牢騷感憤必¶
　　於詩焉發之吳門嵇子留山天下士也與予以道¶
<pb:KR4f0017_WYG_005-1b>¶
　　誼稱莫逆交生平氣節初未嘗以境之苦樂易其¶
　　心葢予之信嵇子亦猶嵇子之信予也癸丑秋從¶
　　予入閩未數月而予遭異變嵇子與三山林子能¶
　　任㑹稽王子幼譽華亭沈子天成同罹其難閱今¶
　　兩載餘矣嵇子於困鬱中游戲筆墨作百苦七言¶
　　絶句而三子依韻答和予讀之不禁泫然心悲竊¶
　　自嘆不辰既上弗克酬¶
君父之恩下莫能慰蒼生之望而又累我知交如此毎¶
<pb:KR4f0017_WYG_005-2a>¶
　　一念至何以為情故自被難時水漿不入口者旬¶
　　餘日求一死以明方寸今奄奄一息復何心於筆¶
　　墨但以諸子無辜受累率爾勉和附錄篇末畧誌¶
　　一時同難之情使後人知吾輩之咏歌各有所屬¶
　　非第為一身之苦樂而已也予之未出苦海者惟¶
　　以有負於¶
君有負於親而且有負於知交為有生莫大之恨事黙¶
　　黙此心萬刼不磨又豈筆墨之所能罄也哉康熙¶
<pb:KR4f0017_WYG_005-2b>¶
　　丙辰初夏三韓髠翁謹識¶
　　&KR0275;風¶
龍怒神嗔風雨旋蛟宮社樹舞城顛孤臣何幸邀天顧¶
獨剰床頭百瓦椽¶
　　瘴雨¶
烏雲漠漠四山横簷溜潺潺堦水平牀底湯湯鳴活活¶
虚舟蕩蕩泛蓬瀛¶
　　積潦¶
<pb:KR4f0017_WYG_005-3a>¶
濃隂含雨恨難收扶杖堦除數破漚滴滴心頭猶未死¶
驂龍挐霧舞吳鈎¶
　　炎蒸¶
地蒸天炙煉朱顔一寸光明鈍鐵頑任炙不焦蒸不爛¶
渾淪夭矯碧空間¶
　　凍雪¶
徹夜氷魂屢暗驚乾坤何事靜無聲霏霏碎玉光難滅¶
馥馥寒梅味更清¶
<pb:KR4f0017_WYG_005-3b>¶
　　連隂¶
鼻鼽胸脹氣如蒸泥汗淋漓餓眼瞢宿霧荒烟吹不斷¶
淒淒無語枕癯肱¶
　　霉濕¶
乍晴乍雨幻無邊燥濕薫陶色相鮮苑囿髙低鋪紫&KR0146;¶
床楹日夜長青錢¶
　　泥濘¶
霏霏雨雪幾曾休木套縱横踏淺流滿眼汚泥呼杲日¶
<pb:KR4f0017_WYG_005-4a>¶
速舒烈熖灼盲鰍¶
　　昏黑¶
落日昏沈歸暮鴉紛紛羣動月光斜人我相冺須臾靜¶
尀奈鄰溝呌夜蛙¶
　　昧旦¶
雞鳴驚起索朝冠先向慈幃問蚤安往事已非腸斷絶¶
淚珠空浸枕痕丹¶
　　瞭燈¶
<pb:KR4f0017_WYG_005-4b>¶
銀燈照壁繪梅根榾柮槎枒墨鐵痕爾莫咨嗟予影瘦¶
清風揺曳向天翻¶
　　屋漏¶
椽檁稀疎瓦不均最宜仰臥數星辰無端每值更深雨¶
四處霪霪徙坐頻¶
　　濕地¶
諸葛當年入不毛七擒七縱耀弓刀不才誤主緣秦晉¶
滿屋沙泥手自淘¶
<pb:KR4f0017_WYG_005-5a>¶
　　負暄¶
兀坐窗間曝曉光須臾乾盡草頭霜圜中佇看東風面¶
玉樹氷珠放早香¶
　　旱澡¶
垢膩纍堆豕負塗徘徊難語向天吁羞從旱魃求漿水¶
搓箇泥丸彈小鼩¶
　　蓬首¶
亂雲凝結九秋霜半尺銀絲百丈光膏沐未施嫫母笑¶
<pb:KR4f0017_WYG_005-5b>¶
心甘披髮豈佯狂¶
　　垢面¶
攬鏡驚看瘦骨微依稀曾識又疑非由他滿面灰塵厚¶
盡掬長江賴故衣¶
　　攣手¶
走老科塲兒倒綳鯤鵬潦倒困鼯鼪辛勤珍重屠龍手¶
跨海長鯨劍底明¶
　　縶足¶
<pb:KR4f0017_WYG_005-6a>¶
被謫仙蛾痛撫膺羸軀重載九層氷寂然黙演周天數¶
枉費村牛綰赤繩¶
　　拘項¶
多生夙業巧還償香骨錚錚縲絏光天意若囘離貫索¶
借纒梟獍助烝嘗¶
　　枯腸¶
早步青雲喪此生天人學貫亦虛名誰知靖節懸琴意¶
識趣何勞絃上音¶
<pb:KR4f0017_WYG_005-6b>¶
　　淚眼¶
泣涕三年暗曙星亭亭日午尚疑冥幾時一吸鯨鮫血¶
銀海光揺兩炬熒¶
　　聞柝¶
梆鈴闗柝備皆空暴客翻持禦至公休笑貔貅顛倒用¶
從來盜憎主人翁¶
　　聽砧¶
春風蕩漾送秋砧四野凄其怨語深已恨羈魂難閉耳¶
<pb:KR4f0017_WYG_005-7a>¶
爭禁&KR0276;婦碎敲心¶
　　鄰哭¶
天步艱難運氣屯狐狸號喊虎狼嗔既憐我舍哀生我¶
又痛鄰家哭死人¶
　　風鶴¶
連年笑我獨含悲何事狂且也皺眉佇望三山繁草木¶
鼙聲隱隱耀旌旗¶
　　砲警¶
<pb:KR4f0017_WYG_005-7b>¶
大地崩頽海沸驚鐵龍飛舞血花生頑㝠猶逞貪痴興¶
笑比元宵爆竹聲¶
　　觱篥¶
愁雲黯黯墨光深日夜城頭哀角音孤客旁皇難夢寐¶
繁寃吹起鬢霜侵¶
　　鼙鼓¶
寂靜山河三載悲觸翻雄氣向天吹漫誇晉鄙軍聲壯¶
虎帳曾嘗屠狗椎¶
<pb:KR4f0017_WYG_005-8a>¶
　　笳吹¶
沙漠秋清響塞笳文姬漫譜冩離家蠻荒炎日鳴螺貝¶
蘇子題詩送落霞¶
　　吏稽¶
聞道狸奴㸃士名勸君髙應莫心怦即今預擬朝金殿¶
只當傳臚第一聲¶
　　卒獰¶
狐兔嘻嘻燕雀歡牛襟馬裾沐猴冠盍看溷底水仙子¶
<pb:KR4f0017_WYG_005-8b>¶
出没如何咬磨盤¶
　　晝詰¶
隂森凄慘久無天鬼卒嗷嗷井底蜎佇望三山迎曉日¶
犁翻蛟穴啓桑田¶
　　夜查¶
黒風飄墜海中間羅刹更深檢大環漫謝諸君能効命¶
助予功遂玉門闗¶
　　值班¶
<pb:KR4f0017_WYG_005-9a>¶
一羣纔去一羣過横者猙獰達者和徐唤同儕觀後沼¶
霜風昨夜捲殘荷¶
　　交更¶
催更漏箭頗分明狂猘偏多怒吠爭睡早睡遲惟頃刻¶
自家窩裏亦無情¶
　　臭蟲¶
逺瞰氷肌亦可休偏恣吮嚙逞風流燃燈一指須臾盡¶
遺臭髙名萬古留¶
<pb:KR4f0017_WYG_005-9b>¶
　　蟣蝨¶
么䯢腋胯度朝昏世務難譚且漫捫項直手攣難擺佈¶
留君幾日處殘褌¶
　　飛蠅¶
不住深宫警聖賢欣嘗厠穢逐腥羶白圭莫惹些微垢¶
塵拂髙擎握老拳¶
　　遊鼠¶
牙鼠何堪也自雄跳梁竄瓦日當中那知衆怒終難犯¶
<pb:KR4f0017_WYG_005-10a>¶
看爾臨時五技窮¶
　　聚蚊¶
餘血難供一飽餐徒勞歌舞未成歡貞姬寧露神筋骨¶
况我書生肉更酸¶
　　鬼啾¶
從來知有鬼神理今日忽聞鬼哭聲鬼若有靈攜我去¶
願偕衆鬼噉梟睛¶
　　疫癘¶
<pb:KR4f0017_WYG_005-10b>¶
肉盡皮穿心已灰驚聞難侣悉生災籲天早碎孤臣骨¶
留得羣英濟後來¶
　　碎衣¶
宮衣新著舞萊衣矢報君親天下肥詎料裹予成鬼瘦¶
機絲片片伴花飛¶
　　破被¶
敗絮朝朝雪滿氊大如手掌軟如綿凌霄片片天鵝羽¶
笑爾蝦蟆眼自穿¶
<pb:KR4f0017_WYG_005-11a>¶
　　砂鍋¶
温羮烹茗更燒湯急急煎煎沸沸忙無異臨塲新子弟¶
旦生丑末一身妝¶
　　泥罏¶
玉屑霏霏手足龜圜中安得有烏銀生平自信如冬日¶
羞捧泥罏煖凍燐¶
　　瓦盆¶
鄰兒長歎斂雙眉陶器如何撞鐵鼒已破不須增顧悵¶
<pb:KR4f0017_WYG_005-11b>¶
古人垂戒預操持¶
　　草褥¶
稜層榻板瘠腰臀那得温柔稻草痕煩檢香根勤洗濯¶
藉予待罪大清門¶
　　敝履¶
當年踏遍越山川急拯民艱屐數穿閩困未蘇鳬折羽¶
子喬無計更朝天¶
　　破枕¶
<pb:KR4f0017_WYG_005-12a>¶
漆園已覺枕難抛夜夜遊仙透露梢久擬追隨黄鶴後¶
梧桐月下賦敲交¶
　　篾筐¶
竹筐拳大漫吁嗟中貯松毛栢子芽蠻地借熏除瘴疫¶
還期蓬島採金花¶
　　竹刀¶
仙家夢授一氷桃縱不成仙亦足豪堪笑鐵圍叢狡黠¶
横操竹片舞邠刀¶
<pb:KR4f0017_WYG_005-12b>¶
　　草珠¶
心光早已摩尼圓不坐西方九品蓮緣係現身來説法¶
毘耶重覔草珠穿¶
　　油箑¶
三年懷握引清䬞字紙參差糨飯髙非是故人曾半面¶
獨憐向義勝綈袍¶
　　憶紙¶
昔曾簪筆染龍箋豈料身居弱水船欲冩新愁無寸紙¶
<pb:KR4f0017_WYG_005-13a>¶
燕釵屋漏血痕鮮¶
　　憶墨¶
未盡灰餘亦可憎曲蟠牆角鬼神憑幾囘夜半來風雨¶
誤認僧繇壁欲騰¶
　　憶筆¶
中山&KR0693;子被狼吞骨肉飄零絶五倫幸遇烏龍能代職¶
牢騷犴狴補天根¶
　　憶硯¶
<pb:KR4f0017_WYG_005-13b>¶
不親羲獻已多年潦倒參苓典簿錢為惡奸雄銅雀瓦¶
眼前更欠綠泥磚¶
　　殘厯¶
將來萬有一時中四壁蕭蕭兩腋風留得天頒書一巻¶
毎逢朔旦效呼嵩¶
　　炭痕¶
稀疎慘澹復縱横塗紙汚牆若墨黥月下杜鵑揺素影¶
一團碧血一團聲¶
<pb:KR4f0017_WYG_005-14a>¶
　　塵灰¶
改嵗家家塵垢飛獄中也縛草枝揮禁之不可憑伊興¶
冷眼看他土面肥¶
　　煙眯¶
朦朧雙眼醒還迷晩爨鄰烟擾坐栖勉強扶笻出戸坐¶
斜陽逺隔碧峰西¶
　　乏水¶
江南冀北任遨遊吸盡名泉甘露浮閩海那知逢烈焰¶
<pb:KR4f0017_WYG_005-14b>¶
惟求天雨潤枯喉¶
　　滅火¶
金爐灰冷亦虛供兩耳蛛絲密密封靜待青蛇復蜿蜒¶
重隂剝盡栢香濃¶
　　摘菜¶
菜根咬得是賢豪剔蠧搜泥自煮熬此處佳蔬滋味别¶
苦𤓰間頓癩蔔萄¶
　　執爨¶
<pb:KR4f0017_WYG_005-15a>¶
巧婦曾愁無米炊錚錚男子痛燃眉捉襟露肘真前鑑¶
村女心知猶強為¶
　　食淡¶
口内由來氣味清鹺規人嘆業全更始知上古強兵術¶
煮海須教淡養生¶
　　縫綻¶
破袴頻招風雪侵強為兒女倒金鍼未曾乞得天孫巧¶
絲線纔穿指血淋¶
<pb:KR4f0017_WYG_005-15b>¶
　　浣衣¶
衣絲汗煮汚同塵澣濯何曾為爾頻垢膩雖髙吾敝袴¶
且留片段蔽羸身¶
　　粉粥¶
展轉無眠病莩俘饑腸雷吼鬼揶揄不知粉粥如何味¶
半盞姜湯勝酪酥¶
　　餿飯¶
餿粥三旬啖半鐺苦懷難遂豈圖生偷兒莫浪稱周粟¶
<pb:KR4f0017_WYG_005-16a>¶
據我貲囊餽我羮¶
　　柳茶¶
嘗遍人間萬種茶龍團抛棄不為嗟年來諳盡泥漿味¶
翻憶清辛嫩柳芽¶
　　劣酒¶
對酒悲多萬緒牽老兵勸進穩愁眠入唇不用逃蘇晉¶
飽諳諸方五味禪¶
　　缺藥¶
<pb:KR4f0017_WYG_005-16b>¶
生平孱弱藥為糧罹難何曾片滴嘗病不脱身命不絶¶
天留殘質砥愚狂¶
　　書傭¶
飛龍羽翼各西東顔色暌違夢寐通時有鱗鴻傳近况¶
拘攣疲指舞冬烘¶
　　醫匠¶
陳皮今已訛東尖桔梗枯枚態更纖醫匠醫王憑業口¶
猶如牛馬呼應兼(偶有病者問藥塗/壁示之故有此訛)¶
<pb:KR4f0017_WYG_005-17a>¶
　　敝席¶
敝席久已棄泥溝風雨凋殘剰半勾徐語傍人張後隅¶
半遮臭氣半遮羞¶
　　篐桶¶
團圞陡被狡童隤棄置牆隅風雨摧惜器人來一舉手¶
出民水火躋春臺¶
　　糞草¶
草莖土滓漸成堆愁鎖眉峰解不開為諭厮童連夜運¶
<pb:KR4f0017_WYG_005-17b>¶
門前髙築斬蛟臺¶
　　穢厠¶
溷聮犴狴勢憑陵食藥纔擎穢氣騰遥計㑹稽青冢上¶
至今怒色響稜稜¶
　　溺器¶
藏足無頭縮頸龜夜闌晝永坐前遺從來獄卒輕人慣¶
燃則溺之奚足嗤¶
　　惡夢¶
<pb:KR4f0017_WYG_005-18a>¶
世情雲變久心傷那更連宵怪夢長劍㦸如霜鏑似雨¶
青燐赤血滿沙塲¶
　　哭友¶
君雖先我喪無端猶有同心痛撫棺待我斷頭歸碧落¶
只餘枯骨砥狂瀾¶
　　哭僕¶
愧我無才累汝亡兼貽同難斷愁腸英魂且莫離余側¶
生死相將歸故鄉¶
<pb:KR4f0017_WYG_005-18b>¶
　　客俘¶
俘客何堪問客俘衣冠狼藉眼糢糊可憐豚犬痴迷甚¶
鳳鳥摧殘飼野鳬¶
　　祭墩¶
廊廟新培巨棟梁却輕殿陛棄椒房多應不樂人間世¶
改貌希予絶覆藏¶
　　又¶
魚肉蒼黎困俊英婆娑蹲踞影彭亨祝君早供三軍爨¶
<pb:KR4f0017_WYG_005-19a>¶
好了從前無限情¶
　　吞蠆¶
悮忪一毒舌根長不救斯須命即亡今既入腸湯沃雪¶
諸家本草謾商量¶
　　嘆鼠(兩鼠跳梁上一墮地死一充猫腹/)¶
穴中兩鼠謾相將拚命超騰競墮梁縱是武安屋瓦振¶
青霄明月自天閶¶
　　雪異(入夏甚寒驚傳郊外大雪越數日有人/折來芙蓉兩枝光潔榮茂亦可駭也)¶
<pb:KR4f0017_WYG_005-19b>¶
嵗前臘瑞已心驚夏日何來碎玉英蠢爾蜉蝣僵欲死¶
皎然孤鶴唳松清¶
　　葩妖¶
節候輕移幻夢空祝融顛倒賣英雄蓮凝白雪纔鋪粉¶
又放芙蓉弄淺紅¶
　　祝茶¶
頂禮潮音掉海槎攜來一掬淨瓶芽灑添半滴枝頭露¶
潑滅炎天萬頃霞¶
<pb:KR4f0017_WYG_005-20a>¶
　　煮茗¶
旗槍浥露拂煙斜汲井頻將活火加遥望福堂心供養¶
趙州一盞綠雲花¶
　　諭僕¶
酸虀敗腐苦黄𤓰茹淡遥聞爭自嗟一擲千金豈爾輩¶
何如攅聚買鹽花¶
　　酗醉(以下三首皆諭僕之詞/)¶
中道如何頓異初顛狂傲慢蔑龍魚勸君速盼平南詔¶
<pb:KR4f0017_WYG_005-20b>¶
昧爽前頭縱赦除¶
　　詬誶¶
數代同炊義最親須知寒齒惜傷唇何如存養絲毫力¶
罵賊誅仇佐主人¶
　　格鬬¶
季春田鼠化為鴽爾輩何心反變猪痴昧剛貪時悻悻¶
自塗汚穢惹狂狙¶
　　吿神¶
<pb:KR4f0017_WYG_005-21a>¶
黨禍曾羈先孟博直將讜論讓臯陶予今諂祭因求死¶
好脱無辜烈俊髦¶
　　覔炭¶
同人共難苦離居一夜鵑啼百陣餘獨我聲銷血已盡¶
强搜炭屑寄魚書¶
　　老親¶
生兒雖喜實憂深萬事牽纒萬里心既痛負君復痛死¶
冀全忠孝費沈吟¶
<pb:KR4f0017_WYG_005-21b>¶
　　又¶
伯兄舞象我方生十斛明珠掌上擎剛得宦婚情暫愜¶
那知垂白百無成¶
　　又¶
少攜三弟誦詩書綵袖雙承笑語餘兒鬢已添銀線縷¶
翻貽南望倚門閭¶
　　長兄¶
前年送弟渡桑乾話别酸辛判袂難此際滇中念母弟¶
<pb:KR4f0017_WYG_005-22a>¶
仙霞哭罷望長安¶
　　蘇公¶
我前南邁病新痊相送悽然囑早旋世事已非休望我¶
三親獨賴汝身賢¶
　　允公¶
娶親聞汝詣金陵曾遣蒼頭荷擔簦自接維揚書信後¶
至今只有淚沾膺¶
　　彦公¶
<pb:KR4f0017_WYG_005-22b>¶
痛汝何當我共炊祖遺全供宦中資既煩悦母兼勞姪¶
借劵無償更費思¶
　　六弟¶
弱骨支離汝倍寃先違老父繼慈萱未偕伉儷緣多病¶
隻影㷀㷀急在原¶
　　病室¶
多病何曾解䌟纑那堪泣血憶征夫支持且莫沾床褥¶
兒女嗷嗷累老姑¶
<pb:KR4f0017_WYG_005-23a>¶
　　又¶
夢涉荒園坐舊閨松風獵獵草萋萋相看但訝顔非舊¶
蓬首無言掩面啼¶
　　兩兒¶
莫讀詩書莫戴貂祖翁遺圃儘堪澆慇勤侍母休頑劣¶
共孝霜婆樂暮朝¶
　　吾宗¶
數年未得聚昏晨甫到都門又海濱忽被腥蛟乗蜃氣¶
<pb:KR4f0017_WYG_005-23b>¶
歸來無計泣秋旻¶
　　又¶
太傅家風文正開簪纓黼黻響春雷養親教子各從舊¶
莫向南荒作我哀¶
　　舊遊¶
臨安謁帝入長安夾路桃花一月看最是鳳城春色¶
麗五雲繚繞捧金鑾¶
　　感懷¶
<pb:KR4f0017_WYG_005-24a>¶
磨炭和百苦恰哭屈原時細檢無可取焚之還自疑欲¶
寄何由寄收藏誰與持展轉勞夢寐一念百躊躇聊比¶
御溝葉隨流付所知代為消烈焰了此一番癡¶
　¶
　¶
　¶
　¶
　¶
<pb:KR4f0017_WYG_005-24b>¶
　¶
　¶
　¶
　¶
　¶
　¶
　¶
　范忠貞集巻五¶
