# -*- mode: mandoku-view; -*-
#+TITLE: 范忠貞集
#+DATE: 2015-08-25 00:28:40.707267
#+PROPERTY: ID KR4f0017
#+PROPERTY: BASEEDITION WYG    
#+PROPERTY: JUAN 提要
<pb:KR4f0017_WYG_000-1a>¶
欽定四庫全書　　　　　　集部七¶
　范忠貞集　　　　　　　　别集類六　(國朝/)¶
　　提要¶
　　　　(臣/)等謹案范忠貞集十巻¶
　　　國朝范承謨撰承謨字覲公號螺山鑲黄旗漢¶
　　　　軍大學士文程子也初充侍衛順治辛夘¶
　詔八旗子弟均得應試遂以是科中式舉人次年壬¶
　　　　辰成進士改庶吉士授𢎞文院編修官至福¶
<pb:KR4f0017_WYG_000-1b>¶
　　　　建總督康熙壬子逆藩耿精忠叛巡撫劉秉¶
　　　　政降於賊承謨抗節死之¶
　賜諡忠貞所作畫壁詩石門吳震方嘗刻之説鈴中¶
　　　　為世傳誦是編乃其全集為清苑劉可書所¶
　　　　編首¶
　諭祭文¶
　御製碑文¶
　御題祠額附以家傳及祠堂記共為一巻次撫浙奏¶
<pb:KR4f0017_WYG_000-2a>¶
　　　　議一巻次督閩奏議一巻次吾廬存稿一巻¶
　　　　次百苦吟一巻次畫壁遺稿一巻次襍著一¶
　　　　巻次附録題跋哀挽詩文三巻其奏議多有¶
　　　　闗¶
　　　國計之言詩文直抒胸臆慷慨激昂嚼齦裂眥¶
　　　　之狀至今猶可想見文以人重承謨之謂矣¶
　　　　乾隆四十五年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4f0017_WYG_000-2b>¶
　　　　　　　　總　校　官　(臣/)　陸　費　墀¶
